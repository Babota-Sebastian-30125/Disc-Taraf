Disc Taraf este o aplicație dezvoltată în Windows Forms, concepută pentru a simula atât vizual, cât și funcțional un player muzical. Interfața este intuitivă și interactivă, oferind o experiență cât mai apropiată de cea a unui music player real.

Aplicația include o pagină de logare, care facilitează accesul securizat și ghidează utilizatorul direct către interfața principală. Odată logat, utilizatorul are la dispoziție o colecție variată de melodii, pe care le poate asculta și controla cu ușurință prin intermediul butoanelor dedicate (Play, Pause, Stop, Next, Previous etc.).

Fiecare funcționalitate a fost implementată pentru a oferi un control complet asupra redării muzicii, simulând fidel comportamentul unui player muzical tradițional. Aplicația îmbină utilul cu plăcutul, punând accent pe design, interactivitate și ușurință în utilizare.
